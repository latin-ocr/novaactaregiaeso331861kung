122

itaque, legenti si placuerit, computari poterit, quot in quoque loco species sint
observatae. Neque tum eum fugiet, permulta Lapponiarum Sueciae, Kemensis
atque Rossicae, terrae Samojedorum, Islandiae cognitioni etiamnunc deesse; sed
etiam in Nordlandia‚ utraque F inmarkia‚ Groenlandia insulisque Spitsbergensibus,
diligentius pro ratione exploratis accuratiusque cognitis, uon exiguus haud dubie
specierum jamdum incognitarum latet numerus. Ingenue fateor, pluries mihi exem-
plaria his locis collecta examinanti — in quibus, ut saepe fit, non mixtae modo,
sed aliae etiam super alias coacervatae complures species nascebantur —— apo-
thecia occurrisse, quorum structura interna satis superque arguerit, mihi omni·
busque fortasse lichenologis incognitarum esse specierum: quarum tamen deter-
minationem futuro coegit necessitas examini differre atque commendare. — Laeta
memet ipsum tenet spes amoenissima illa loca iterum obeundi- nec affir—
mare dubito, cuicumque, idem spectanti, hyperboreas has regiones adire placue-
rit, necesse ei, admiratione capto atque gaudii dulcedine, sore conclamare: et
in ultima Thule

”per juga per valles lectissima pandit alumnis

munera Flora suis!'' —

