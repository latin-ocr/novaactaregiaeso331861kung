Blagnopere certe scriptoris interest, cujuslibet adumbraturi regionis vegetatio*
nem propriamque hujus indolem exposituri, fines indagare atque describere,
quibus apte. naturaeque congruenter Flora limitetur, quoniam politici, quos di-
cunt, fines raro tantummodo sunt naturales. Verum tamen, ad hanc rem quod
attinet, confitendum mihi, incassum -- enuntiare piget — operam tempusque
me perdidisse, ut meridionalem invenirem naturaeque convenientem arcticae Eu·
ropae limitenr, — nihilo tamen secius spero, fore ut ab unoquoque aequo ju-
dice, difficultates considerante animoque perpendente, quibus prematur hujus-
modi conatus, in vitio haud admodum gravi haec res ponatur. —— Erit sorte
rectissimum, eas tantum Florae arcticae plagas adscribere, ubi propter locorum
asperitatem arbores omnino desiderantur, at nimis hoc modo arctica Europa
coarctabitur. Neque praeterea est obliviscendum, etiamsi (ex. gr. in Seandinavia
maxime boreali) proveniant vigeantque in vallibus arbores, exigua modo supra
mare altitudine eas evanescere vastosque supra campos alpinos extendi, arctici
prorsus ingenii vegetationem exhibentes. —- Circulum, quem dicunt polarem‚
pro meridionali zonae arcticae meta habere satis quidem est commodum, sed
nimis sane rationem illam Alexandri redolet nodum Gordium recidendi neque
dissolvendi3 nam haudquaquam naturae hanc viam esse consentaneam, ex eo di-
lucide patet‚ quod v. c. partes quaedam Sueciae tum huic zonae sunt adnume-
randae, quarum arcticae longe dispar est vegetatio, aliae vero terrae (Groen-
landia ex. gr. australis atque Islandia) excludendae, licet arcticae florae privas
species haud recusent prolerre.

Quae quum ita sint, omnem mihi necesse suit abjicere spem naturales
inveniendi regionum, quarum de lichenibus jam sum disserturus, australes fines,
partes, quas continet hoc territorium, sunt Nordlandia et Finmarkia (occidentalis
et orientalis) Norvegiae‚ Lapponia Suet-ica, Fennica (Kemensis) atque Rossica‚
terra Samojedorum, insula Ursorum, insulae Spitsbergenses, Islandia, Groenlan-
dia. Quam limitationem ex arbitrio nonnihil pendere lubenter agnosco, nullus
dubitans, meliorem quondam inventum iri, licet mihi illud non contigerit. — Ul-
timus lichenum septentrionem versus terminus jamdum est incognitus, nec nisi
quae perenni nive glacieque obtectae sunt terrae patientibus his plantis omnino,
arbitror, sint destitutae, nam ne rupes quidem, quae brevissimo solum tempore

