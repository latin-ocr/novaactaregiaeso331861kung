106

scientiae videri voluerunt, omnibus suum nomen anteponentes ”nimis com-
probantes — indeque profecta difficultas, tironi praesertim, nil nisi probam
et ingenuam voluntatem et ardens veritatis studium, quod (le se praedicare
possit, habenti, quae vera sint, semper perspiciendi, sint, quaeso, pro ex-
cusatione, si in dispositione systematica et speciebus generibusque admitten-
dis errata commiserim: -— nec reformatoris nomen consector, nil ultra pe-
tens, quam in quibusdam rebus ut ad veritatem indagandam aliquantulum
conferam.

Et ad eam ipsam rem Suecani utique lichenologi studium et operam
magni posse discriminis fieri, quis est quin confiteatur? Nam et varia nec
ullibi fere eadem locorum natura et abundans ubique harum plantarum nu-
merus amplissimum praebent quaerendi atque examinandi argumentum;
omnium tamen ei antiquissimmn esse debet, labores et opera antecessorum
gentilium cognita, rata, agnita reddere. In novandis enim rebus lichenolo-
gicis ab insciis saepe et invitis scriptoribus gravia sunt vitia commissa,
quum, certis carentes atque genuinis exemplaribus, descriptiones aucto-
rum antiquorum male atque perverse interpretati, species non raro coufu-
derint, unde synonymia, jam antea satis intricata et anceps, longe enodata
explicatuque difficilior evasit. Atqui haud admodum —- dixerit forte quis-
piam — magni interest, utrum hoc an illo salutetur species quaedam no-
mine, dummodo naturae ejus atque indolis veram habeamus diligenterque
exploratam notitiam. Verum quidem illud aliquatenus, sed ex empirica po-
tissimum scientia, quae conjectura solum inani vanisque opinionibus nitan-
tur, removenda onmia et delenda esse, nemini non persuasum credo; omnia,
quae accedunt tantum ad veritatem eamque quasi tangunt, scientiam dede-
corant, quare aut castiganda sunt et corrigenda aut rejicienda et repudianda.
Nec igitur amplius jam credo cunctandi esse tempus, quominus ad expli-

candam et digerendam synonymiam — nam »patrum studia numquam negli-
genda» — omnem intendamus strenui indefessique operam, ne premant
quondam gravissimae difficultates — sive etiam inexsuperabiles opprimant

— omnes ejusmodi conatus. Quod ad me ipsum attinet, longe me majore
affici laetitia affirmare audeo, si antiquam speciem confusam neglectamve
restituere contigerit, quam novam invenire, omnesque ut idem sentiant,
quantopere sit exoptandum, hoc loco monere opus esse non puto. Tanto-
que minus talis specierum antecedentium scriptorum recognitio superflua
potest atque inutilis esse, quod imprudens illa et negligens synonymorum
repetitio et — paene dixeram — ruminatio (quum transscribat tantum alius
alium, ad primum fontem consulendum numquam regressus), cujusmodi ipsis
his temporibus non magis quam praeteritis manifesta defuerunt exempla·

 

