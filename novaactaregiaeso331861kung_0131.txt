115

His praemissis animadversionibus, jam ad opus propositum me eon-
vertere lubet, licet neque rerum copiae magnitudinisve neque imbecillitatis
virium mearum sim inscius. Decet autem omnes homines in aliorum rebus
aestumandis mansuete atque indulgenter judicium facere - ''nil enim humani
ex omni parte completum'' —, quod et huic opusculo iterum iterumque opus
est exposcere, quo ad penitiorem locorum polo arctico subjectorum vege-
tationis cognitionem pro virili conatus sum conferre, nam variis haud dubie
gravibusque forte laborat vitiis. Quae clementer, quaeso, indicentur et de-
monstrentur, nec meliora edoctus in aliam dubitabo sententiam discedere;
quae vera autem rei inesse conlido, rata haec habeantur scientiaeque ad
veritatem — paullulum quidem — propius provehendae inserviant! Graves
et acerbae controversiae, quae dedecorant his temporibus seientiam et laces-
sunt infestantque eJ'us studium (interdum videlicet obtenditur tantum personae
res) omnem necessario omnibus morem gerendi abstulerunt spem. Multis locis
mediam inter utraque extrema viam ingredi sum conatus, neque tamen vana
spe deceptus, fore ut contrarias sententias hac ratione componerem ac reconci—
liarem neque ut reprehensiones facilius obtrectationesque effugerem. Quin
eontra — velut inter acies forficulae quodcumque delapsum est. a neutra
illi parcetur — pariter qui mediam in scientia sententiam amplectitur, utrin-
que huic satis scio criminationes obstrepere atque vituperationes. Quas
tamen haudquaquam sum aegre laturus, dummodo observationibus et
autopsia, non conjecturis arbitriove innitantur, rem ipsam ac sententiam, non
personam vel singula verba expetant atque castigent. eujusmodi recensione
optime scientiae consultum erit, intimeque me ipsum juvabit operam in hac
re quantulamcunque praestitisse — atque hoc modo, ut ait Augustinus, pro-
grediamur via caritatis, tendentes ad Unum, de quo dictum est: Quaerite
ejus faciem semper!

Upsaliae Kalend. April. MDCCCLX.

